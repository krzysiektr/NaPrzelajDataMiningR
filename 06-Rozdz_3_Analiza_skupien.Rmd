# Analiza skupień {#part_3}

Analiza skupień to zbiór metod pozwalających na wyróżnienie zbiorów obserwacji
(nazywanych skupieniami lub klastrami) podobnych do siebie. Proces szukania podziału na grupy, nazywany jest czasem klastrowaniem. W pakiecie R dostępnych
jest bardzo wiele metod do przeprowadzania analizy skupień. Poniżej omówimy jedynie kilka wybranych funkcji z pakietów `cluster` i `stats`. Osoby zainteresowane
tym tematem powinny przyjrzeć się również funkcjom z pakietów `flexclust` oraz
`mclust02`.

Wyniki działania wybranych procedur analizy skupień przedstawimy ma przykładzie zbioru danych benchmarkowych. W pakiecie mlbench (skrót od Machine
Learning Benchmark Problems) umieszczonych jest wiele ciekawych zbiorów danych
wykorzystywanych do testowania właściwości algorytmów dyskryminacji lub analizy skupień. W tym pakiecie znajdują się zbiory rzeczywistych danych, jak również
funkcje do generowania zbiorów danych o określonych kształtach lub właściwościach.
Dwa zbiory wygenerowanych danych na których będziemy testować metody analizy skupień przedstawione są na rysunku \@ref(fig:mlbench). Zostały one wygenerowane funkcjami
`mlbench.cassini(mlbench)` i `mlbench.2dnormals(mlbench)`.

Do wyznaczania skupisk wystarczy macierz odległości pomiędzy obiektami. Domyślnie wyznaczane są odległości euklidesowe (może więc warto skalować dane?)
ale można te odległości liczyć korzystając z innych funkcji `dist.BC(clusterSim)`,
`dist.GDM(clusterSim)`, `dist.SM(clusterSim)`, `dist(stats)`, `dist.binary(ade4)`.


